 

Libri 111. cap. vm (xi). 125

alterum de inani, alterum de subito belli terrore dici debeat.
Id quod Cicero recte perspexisse videtur, cum τοῖ καινά illo
loco πανικοί nominet, et ad verum dc adventu suo rumorem
retulerit, qui subitum Parthis terrorem injecit. Jam nostrum
ad locum ut redeamus, si legas κενά, sensus est: Multi sunt
vani bellici terrores, quod cum veteres peritique milites sciant,
non statim timent, secl fortiter proelio se accinfflmt. Ejusmodi
fortitudo tamen duci satisfacere non posse videtur3 si enim
forte terror non inanis sit et revera, ut saepenumero fit, ho-
stes ex improviso irruant, animis caderent illi ipsi veterani,
experientia inanium terrorum male confisi. Itaque cum Ca-
merario et Cardwello καινοί legere malim, quod „quoniam dispu-
tat de scientia et usu rei militaris Aristoteles, non discrepat
ab eo quod propositum est. Nam ut imperitis multa nova
videntur et admirabilia omnibus in rebus et ideo inopinata
offeruntur et terrent, sic periti et exercitati non solum ea
quae accidunt constante animo et parato excipiunt, sed pro-
spiciunt etiam antequam adveniant, non modo ut non per-
turbentur, sed ut ad sustinendum etiam adversa animo firmo
sint atque magn0.“ Nempe fortis fit miles, qui hastarum,
sagittarum et fundarum jactu assuefactus est. Novus miles
unumquemque reformidat jactum, et ab unoquoque feriri se
et interfici putat. Postquam vero experientia doctus perspexit,
multa tela incassum jactari, multaque alia in bello, quae ti-
muerat, metuenda non esse, insuescens periquis, illa omnia,
nova antea et inusitata, jam non reformidat. Utrum tamen
haec possint etiam κενοί vocari, quaeritur, cum timor non va-
nus sit omnino, multis telis etiam ferientibus. Sed puto;
nam non omnia vana esse dicit Aristoteles, sed πολλοὶ κενά.
Hunc sere in modum interpretatur etiam Felicianus: „Primo
enim vanas res, quae in bello occurrunt, optime intelligunt,
quae scilicet, quamvis formidolosae ignaris videantur, nihil
tamen pertractantibus experientibusque periculi afferunt, atque
idcirco vanae appellantur3 extrinsecus enim plurimum terroris
prae se ferunt, intus nihil habere inveniuntur.“ Lectionem
καινοί et ideo praetulerim, quia, quomodo κενοί in καινά, quod est

